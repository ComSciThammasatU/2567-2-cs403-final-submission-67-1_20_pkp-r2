แพลตฟอร์มการจัดการงานและการทำงานร่วมกันแบบครบวงจร
Web Tool for Task and Collaboration Management

    ในปัจจุบันการจัดการงานและการทำงานร่วมกันเผชิญกับความท้าทายหลายประการ เช่นการขาดระบบที่ช่วยติดตามสถานะงานและประสานงานระหว่างทีมอย่างมีประสิทธิภาพ ทำให้เกิดความล่าช้าและขาดความชัดเจนเกี่ยวกับความคืบหน้าของงาน นอกจากนี้ การแก้ปัญหาบางประการ เช่น การติดตามการทำงานและการสื่อสารอาจซับซ้อนเมื่อต้องดำเนินการร่วมกับหลายทีม
    โครงการนี้จึงพัฒนาเครื่องมือบนเว็บที่มีฟีเจอร์สนับสนุนการจัดการงานและการทำงานร่วมกัน ประกอบด้วยการจัดการขั้นตอนการทำงาน (Workflow) แบบครบวงจร รวมถึงความสัมพันธ์ของงาน (Task Dependencies) เพื่อเพิ่มความสะดวกในการวางแผนงาน และมีส่วนต่อประสานกับผู้ใช้งาน (User Interface) ที่ใช้งานง่าย พร้อมทั้งลดความซับซ้อนในขั้นตอนการทำงานด้วยการลากและวาง (Drag-and-drop) ที่ช่วยให้ผู้ใช้ทำงานได้สะดวกและรวดเร็วมากขึ้น

คำสำคัญ: จัดการงาน, การทำงานร่วมกัน, ขั้นตอนการทำงาน, ความสัมพันธ์ของงาน, ส่วนติดต่อผู้ใช้งาน